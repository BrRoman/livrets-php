Deus, cuius mirándo consílio e virgíneo thálamo Sponsus procéssit Ecclésiæ, Iesus Christus, speciósus præ fíliis hóminum, concéde, quǽsumus, gloriósa intercedénte Matre, lætítiam et pacem ómnibus pópulis et corda nostra illúmina tuæ sanctitátis splendóre. Per Dóminum.

Vel~:

Dómine Deus, ad cuius conspéctum húmilis Virgo María speciósa fulget glória Fílii et ornaménto virtútum, concéde, quǽsumus, ut, sicut illa, quæcúmque sunt vera et iusta sectántes, ad te perveniámus totíus pulchritúdinis fontem et sanctæ dilectiónis auctórem. Per Dóminum.

Vel~:

Intercédat pro nobis, Dómine, gloriósa Virgo María, quæ, Sancti Spíritus decoráta munéribus, tibi plácuit nobísque génuit Unigénitum tuum, speciósum præ fíliis hóminum, ut, a fœditáte peccáti abhorréntes, spiritális pulchritúdinis amatóres efficiámur. Per Dóminum.
