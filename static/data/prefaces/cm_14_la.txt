Vere dignum et iustum est, omnípotens ætérne Deus, tibi in ómnibus et pro ómnibus grátias ágere, tuásque prædicáre virtútes. Qui, propter nímiam bonitátem tuam, errántes non déseris, sed multis modis ad tui révocas amórem~: tu enim beátæ Vírgini, ignáræ peccáti, cor míserans erga peccatóres dedísti~; qui eius matérnam caritátem intuéntes, ad eam confúgiunt tuam véniam implorántes~; eius spiritálem pulchritúdinem contemplántes, a peccáti fœditáte abstinére nitúntur~; eius autem verba et exémpla meditántes, ad Fílii tui præcépta servánda commonéntur.Per quem maiestátem tuam adórat exércitus Angelórum, ante conspéctum tuum in æternitáte lætántium. Cum quibus et nostras voces ut admítti iúbeas, deprecámur, sócia exsultatióne dicéntes~: