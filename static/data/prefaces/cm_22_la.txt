Vere dignum et iustum est, æquum et salutáre, nos tibi semper et ubíque grátias ágere~: Dómine, sancte Pater, omnípotens ætérne Deus. Quia in beáta Vírgine tibi singuláriter complacuísti~: illa enim, salvíficam voluntátem tuam compléctens, óperi Fílii tui totáliter se devóvit, mystério redemptiónis fidéliter insérviens~; unde eam, quæ multum Christo ministrávit, multum honorificásti~; et quæ húmilem ancíllam tuam se dixit, eam gloriósamapud Fílium tuum exaltásti regínam, ubi, pietátis minístra, pro nobis intercédit benígna. Et ídeo, cum Sanctis et Angelis univérsis, te collaudámus, sine fine dicéntes~: