Vere dignum et iustum est, æquum et salutáre, nos tibi semper et ubíque grátias ágere~: Dómine, sancte Pater, omnípotens ætérne Deus~: per Christum Dóminum nostrum. Tu enim beátæ Vírgini Maríæ cor sápiens et dócile tribuísti, quo plácita tua perfécte adímpleret~; cor novum et mite, in quo novi fœderis legem placátus inscríberes~; cor simplex et mundum, quo mererétur Fílium tuum virgo concípere et te in ætérnum læta vidére~; cor firmum et vígile, quo dolóris gládium intrépida sustíneret et Fílii resurrectiónem exspectáret fidélis. Unde et nos cum ómnibus Angelis te laudámus, iucúnda celebratióne clamántes~: