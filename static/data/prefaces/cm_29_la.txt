Vere dignum est tibi grátias ágere, vere iustum est te glorificáre, Pater sancte, per Iesum Christum Dóminum nostrum. Tu enim miséricors et iustus elátos dispérdis et exáltas elísos~: Christum tuum, qui usque ad mortem se humiliávit, glória et honóre coronátum ad déxteram tuam collocásti, regem regum et Dóminum dominántium~; sed et beátam Vírginem, húmilem ancíllam tuam, quæ ignomíniam crucis Fílii patiénter sustínuit, super choros Angelórum exaltásti, ubi cum ipso regnat gloriósa, pro cunctis homínibus exórans, advocáta grátiæ et universórum regína. Et ídeo, cum innúmeris Angelis, una te magnificámus laudis voce, dicéntes~: