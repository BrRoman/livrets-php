Vere dignum et iustum est, æquum et salutáre, nos tibi, sancte Pater, semper et ubíque grátias ágere~: et in hac celebratióne beátæ Vírginis Maríæ, te debítis magnificáre præcóniis. Illa pulchra fuit in conceptióne, qua, ab omni peccáti labe immúnis, decóra renídet grátiæ fulgóre~; Pulchra in partu virgináli, quo Fílium, splendórem glóriæ tuæ, mundo prótulit ómnium nostrum salvatórem et fratrem~; Pulchra in Fílii passióne, eius purpuráta cruóre, mitis agna mitíssimo agno compátiens, novo matris ornáta múnere~; Pulchra in Christi resurrectióne, cum quo regnat gloriósa, eius victóriæ consors effécta. Per quem maiestátem tuam adórat exércitus Angelórum, ante conspéctum tuum in æternitáte lætántium. Cum quibus et nostras voces ut admítti iúbeas, deprecámur, sócia exsultatióne dicéntes~: