Vere dignum et iustum est, æquum et salutáre, nos tibi semper et ubíque grátias ágere~: Dómine, sancte Pater, omnípotens ætérne Deus, per Christum Dóminum nostrum. Quia, ex tua providénti dispensatióne, beáta Virgo María, Sancto obumbránte Spíritu, mundi génuit Salvatórem. In Cana Galilǽæ pro sponsis Fílium rogávit, qui inítium fecit signórum~: unda rubéscit, lætántur convívæ atque in Magístrum credunt discípuli. Et nunc, regína sedens ad déxteram Fílii, cunctis Ecclésiæ necessitátibus succúrrit, atque unicuíque nostrum, quos Christus Iesus a cruce illi commendávit, minístra pietátis adest ac próvida mater. Et ídeo, cum Sanctis et Angelis univérsis, te collaudámus, una voce dicéntes~: