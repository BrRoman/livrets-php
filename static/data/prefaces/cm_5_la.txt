Vere dignum et iustum est, æquum et salutáre, nos tibi semper et ubíque grátias ágere~: Dómine, sancte Pater, omnípotens ætérne Deus~: Hoc præsértim témpore, quo ab úteri virginális arcáno ipsum salútis nostræ sacraméntum in lucem géntium revelásti, Iesum Christum Fílium tuum~; qui, tamquam sponsus procédens de thálamo suo, Salvátor et Dóminus illúxit nobis, ut nos de ténebris et umbra mortis eríperet et regnum perpétuæ lucis effíceret. Et ídeo, choris angélicis sociáti, te laudámus in gáudio confiténtes~: