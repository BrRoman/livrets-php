Vere dignum et iustum est, æquum et salutáre, nos tibi semper et ubíque grátias ágere~: Dómine, sancte Pater, omnípotens ætérne Deus~: per Christum Dóminum nostrum. Ipsíus enim grátiæ beátum Benedíctum magno voluísti lúmine collustráre, qui nihil eius amóri cénsuit præponéndum, et illi vero regi se filiósque trádidit servitúros. Qui signis egrégius moribúsque  præclárus, præcípuus doctor est a te monásticæ conversatiónis eléctus, ut oratiónis ópere studióque virtútum te révera quǽrerent hómines et quæ illis cæléstia præparásti. Hæc ígitur mira tuæ largitátis múnera cum gáudio collaudántes, hymnum tibi glóriæ cum angelórum turbis concórdi voce proférimus, sine fine dicéntes~: