Vere dignum et iustum est, æquum et salutáre, nos tibi semper et ubíque grátias ágere~: Dómine, sancte Pater, omnípotens ætérne Deus~: In Sanctis enim, qui Christo se dedicavérunt propter regnum cælórum, tuam decet providéntiam celebráre mirábilem, qua humánam substántiam et ad primæ oríginis révocas sanctitátem, et ad dona, quæ in novo sǽculo sunt habénda, experiénda perdúcis. Et ídeo, cum Sanctis et Angelis univérsis, te collaudámus, sine fine dicéntes~:
